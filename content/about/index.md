---
title: Az alapítványról
image: 
    - null
    - zsura.jpeg
    - szapi.jpg
sections:
    - { title: "Tevékenységünk", paragraphs: ['Alapítványunk célkitüzése Visa népi kultúrájának továbbéltetése, gondozása és megőrzése.', 'Ennek egyik főpillére a falu tánchagyományainak átadésa és tanítása az ott élő gyermekeknek és az ifjúságnak alapfokú művészetoktatás keretein belül 12 évfolyamon. Ennek részét képezi a tehetségkutatás és a szakirányú továbbtanulás elősegítése.', ' Munkánk fontos részét képezi még a visai tánchagyományok, zenei anyagok és tárgyi kultúra gyűjtése és archiválása, illetve szakmai versenyek, találkozók, művészeti táborok és fesztiválok szervezése és megrendezése.', 'Alapítványunk főküldetése Visa népi kultúrájának továbbéltetése.'] }
    - { title: "Alapító: Zsuráfszky Zoltán", paragraphs: ['Kossuth díjas, Érdemes Művész, Magyar Lovagrend érdemkeresztjének kitüntetettje, A Nemzet Művésze, a Halhatatlanok Társulatának örökös tagja, a Magyar Nemzeti Táncegyüttes művészeti vezetője és igazgatója, koreográfus.'] }
    - { title: "Kurátor: Szappanos Tamás", paragraphs: ['"Évtizedek óta tanulmányozom a visai táncokat, nótákat, szokásokat, a régi világot jellemző hagyományos paraszti életet, kultúrát. A falu lakóival, köztük a „nagy öregekkel” is régi barátságot ápolunk.  A több, mint 25 éves kapcsolatunknak köszönhető, hogy elfogadtak, befogadtak és úgy érzem, bíznak bennem. Bíznak abban is, hogy a vázolt elképzelések megvalósulnak. Örvendenének, ha a fiatalok tovább vinnék szüleik és nagyszüleik szellemi tudását és hagyatékát. Visa messze földön híres jó táncosairól, ám ez a generáció manapság már csak igen ritkán táncol, nem beszélve arról, hogy a régi idők hagyományos táncalkalmai is kikoptak a mindennapi falusi életből. Nincs már a vasárnaponként szokásos tánc, nincs hagyományos lakodalom, nincs hagyományos juhmérés, nincs fonó és nincsenek bálok. A felsorolt alkalmak megszűnésének következményeként nem jön Visába muzsikálni a Magyarpalatkai banda, nem táncolnak az emberek, s a „nagy táncos generáció” kivételes tudását hamarosan elviszi magával a sírba. Ha ők kihalnak, akkor véget ér egy pótolhatatlan és gazdag korszak, megszakad egy folyamat, mely egyértelműen a mai modern kor számlájára írható."'] }
---
