---
title: Az alapítványról
image: 
    - zsura.jpeg
    - szapi.jpg
sections:
    - { title: "Az alapító", text: "Zsuráfszky Zoltán Szikszón született 1956. szeptember 30-án Zsuráfszky Zoltán és Réti Erzsébet gyermekeként.1971–1975 között az Állami Balettintézet diákja volt. 1981-1985 között a Eszterházy Károly Főiskola (Eger) pedagógia–népművelés szakának hallgatója volt.1973 óta néprajzi gyűjtésekben vesz részt Erdélyben, Lengyelországban, Magyarországon. 1975–1983 között a Magyar Állami Népi Együttes táncosa, majd tánckarvezetője volt. 1980–1990 között a JATE Néptáncegyüttesének művészeti vezetője volt. 1981–1991 között a gyöngyösi Vidróczki Együttes művészeti vezetője volt. 1984–1991 között a Kodály Kamara Táncegyüttes koreográfusa és művészeti vezetője volt. 1987-ben Egy mondat... című önálló estet mutatott be. 1991–1993 között a Budapest Táncegyüttes művészeti vezetője, 1993–2001 között pedig ügyvezető igazgatója volt. 2001 óta a Honvéd Együttes Budapest Táncegyüttesének művészeti igazgatója. 2014-től a Honvéd Együttes és a Magyar Nemzeti Táncegyüttes (volt Honvéd Táncszínház) művészeti vezetője. 2018. január 1-től a Honvéd Együttes ügyvezető igazgatója." }
    - { title: "A kurátor", text: "Évtizedek óta tanulmányozom a visai táncokat, nótákat, szokásokat, a régi világot jellemző hagyományos paraszti életet, kultúrát. A falu lakóival, köztük a „nagy öregekkel” is régi barátságot ápolunk.  A több, mint 25 éves kapcsolatunknak köszönhető, hogy elfogadtak, befogadtak és úgy érzem, bíznak bennem. Bíznak abban is, hogy a vázolt elképzelések megvalósulnak. Örvendenének, ha a fiatalok tovább vinnék szüleik és nagyszüleik szellemi tudását és hagyatékát. Visa messze földön híres jó táncosairól, ám ez a generáció manapság már csak igen ritkán táncol, nem beszélve arról, hogy a régi idők hagyományos táncalkalmai is kikoptak a mindennapi falusi életből. Nincs már a vasárnaponként szokásos tánc, nincs hagyományos lakodalom, nincs hagyományos juhmérés, nincs fonó és nincsenek bálok. A felsorolt alkalmak megszűnésének következményeként nem jön Visába muzsikálni a Magyarpalatkai banda, nem táncolnak az emberek, s a „nagy táncos generáció” kivételes tudását hamarosan elviszi magával a sírba. Ha ők kihalnak, akkor véget ér egy pótolhatatlan és gazdag korszak, megszakad egy folyamat, mely egyértelműen a mai modern kor számlájára írható." }
---
